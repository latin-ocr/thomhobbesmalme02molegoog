248 DE NATURA Annis,

autem lanae compressae, vel laminae chalybeae, vel
atomi aereae restitutionis causam afferunt philo-
sophi vestri experimentarii? Vel tu quam causam
affers verisimilem, propter quam balistae lamina
chalybea consuetam rectitudinem tam cito recipit?

B. Causam ejus rei certissimam non possum
dicere. Quod in causa non sit remotio impedi-
menti, certe scio; quia causa motus omnis con-
sistit in actione aliqua in corpus movendum.
RursuS, remoto impedimento non credo laminam
resilire impulsam ab ambiente aere, neque a pon-
dere ullo atmosphaerae; cum aer ille contiguus
comprimi a tensione balistae non possit3 et si
posset, etiam lamina plumbea idem pateretur.
Porro quod lamina illa moveatur sponte sua, id
est, ut ipsa sui ipsius motus sit principium, impos·
sibile est3 et ne a nostris quidem concedetur.
Quid ergo restat, nisi ut conatus ille ad rectitu-
dinem sit ipse verus motus localiS, sed intra
spatium imperceptibile‚ velocissimus tamen, ut qui
velocissimum motum procreat?

A. Recte loqueriS‚ et theorema mirabile facili
methodo, ut philosophum decet, perfecte demon·
strasti. Quaero autem in corpore quod conatur ad
sui restitutionem, qualis sit partium motus?

B. Motus ille rectus esse non potest; quia si
rectus esset, totum corpuS, (verbi gratia) ipsa ba-
lista eo motu absportaretur, eo modo quo abspor-
tari solet telum. Necesse ergo est ut conatus ille
sit circularis, talis, ut omne corporis se restituentis
punctum faciat circellum.

A. Id vero necesse non est; sed ut motus talis
sit, ut eo id quod movetur redeat ad locum unde
moveri coepit, id profecto necessarium est. Sed.

