390 nn ancn’ns m· RAwlocmAnoNE:

nihil quod sit falsum, verum etiam nihil· quod tan-
tum probabile existit, nihil denique admittant, quod
certissimis demonstrationibus non confirmant.''

Quibus verbis (quia sciens, non scientia demon-
strat) non artem ipsam, sed magistros laudat.
Certitudo scientiarum omnium aequalis est, alioqui
enim scientiae non essent: cum scire non suscipiat
magis et minus. Physica, ethica, politica, si bene
demonstratae essent, non minus certae essent quam
pronunciata mathematica: sicut nec mathematica
scientiis aliis certior esset, nisi recte demonstraren-
tur ea quae pronuntiat.

Itaque per hanc epistolam hoc ago, ut ostendam
tibi non minorem esse dubitandi causam in scriptis
mathematicorum, quam in scriptis physicorum,
ethicorum, etc.

Omitto inter geometras dissentiones et mutua
convitia, quae signum certissimum ignorantiae sunt.
Ipsa aggredior principia, et interdum etiam de-
monstrationes. Sive enim principia falsa sint, sive
illatio necessaria non sit, demonstratio nulla est.
Pro geometris autem omnibus oppugnabo Euclidem,
qui omnium geometrarum magister existimatur, et
interpretem ejus omnium optimum Clavium.

Itaque primo loco examinabo Euclidis principia:
secundo, ea quae principiis illis innitentia videntur
mihi esse falsa, sive ea sint Euclidis, sive Clavii‚
sive cujuscunque geometrae, qui principiis illis vel
aliis falsis usi sunt ε atque ita oppugnabO, ut meli-
ora rejectis substituam, ne artem ipsam videar
labefactare velle.

