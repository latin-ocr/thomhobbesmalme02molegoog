MArnEMA‘rmAE nonmnNAE. 155

bolorum, facile fallunt. Neque, si non fallerent, manneus
quicquam valerent symbola nisi ad obscuritatem . Ν· ,
alioqui clarissimis inducendam.

Sequuntur Caput xliii, de fractionum multipli-
catione et divisione, et Caput xliv, de fractionum
reductionibus; in quibus ut nihil falsum, ita nihil
novum reperimuS, neque in demonstratis neque in
demonstrationibus, Caput ultimum Epilogus est,
quo praecedens opus arithmeticum se dicit absol-
visse. Doctrinam enim de rationum rationibus
traditam esse ait in doctrina fractionum3 quod
quam recte factum sit, audisti modo. Et siquidem
ipse huic doctrinae theoremata ulla superstruxisset,
absurda ea esse intellexisset ipse.

B. Non puto. Nam haec doctrina fundamentum
est totius fere tractatus illius, quem inscripsit
Aritlcmeticam Infinitorum ,· quem tractatum una
cum tractatibus de conicis sectionibus et de angulo
contactus, mecum attuli ut examines Nam illos
examinari cupio.

A. ExaminabO. Sed ad opus integrum arith-
meticum desunt adhuc regulae alligationis et falses
positionis: quarum altera, inquit, tum aliis de
causis, tum quod illa non adeo frequentis usus sit,
altera sine magno dispendio post introducta-m
arithmeticam speciosam, careri* possit. Quod
utrumque falsum est. Nam et regulae alligationis
apud mercatores usus est satis frequens; et regula
falsae positionis, cum dependeat ab hoc theoremate,
ut unum falsum suppositum est ad errorem a se
natum, ita alterum falsum suppositum est ad
errorem itidem a se natum, demonstrari potest

sine algebra. Demonstratio longiuscula est. Sed

⁴ Sic Edit. 1660 et 1668.

