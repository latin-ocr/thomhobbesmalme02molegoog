nn NATURA Anms. 271

tantundem facit bA et cA convergere, quantum
pondus in bc facit easdem divergere. Non potest
ergo pars bc (propter magnitudinem) quantumvis
gravis sit, descendereÍ¾ neque ergo premere sive
gravitare. Quod erat demonstrandum.

B. Quod solum in Academia nostra ad philoso-
phiam didicisse me somniaveram, hoc tu mihi
totum, demonstratione tua expergefacto, ademisti.

A. Utraque enim illa phantasia tum gravitatis
atmosphaerae, tum vis clasticae sive antitupiae aeris,
somnium erat. Siquidem autem illis concederetur
esse aliquam in filiculis aeris antitupiam, quaereret-
que aliquis unde illa, curvata quidem sed quiescentia,
moverentur rursus ad rectitudinem: deberent illi,
si physici haberi volunt, causam ejus aliquam pos-
sibilem assignare. Alioqui idem facient quod illi,
qui ad questionem quotam sonuit respondere au-
dent, quanquam primum ictum non audierunt.
Praeterea, si possibile esse negarem, ut diligentia et
arte humana duae superficies corporum durorum
inter se per omnia puncta ita accurate congruae
fiant ut ne minimo quidem corpusculo creabili
transitus permittatur, non video quomodo illi aut
suam hypothesim tueri, aut negationem nostram
improbitatis arguere, jure possent.

B. Experimentum tibia machina nostra adhuc
unum, (sed omnium mirabilissimum), nec plura
referam. Suctorem qui usque ad cylindri summi-
tatem intrusus fuerat, postquam omnis aeri aditus
occlusus esset, vi manuum ad imum retractum
vidimus: ita ut spatium in cylindro vacuum satis
magnum esset. Suctori deinde pondus plus quam
centum librarum appensum fuit. Vidimus sucto-
rem, simul ac libertatem nactus esset, sua sponte

