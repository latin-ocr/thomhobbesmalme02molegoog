DE NATURA Aluus. 281

autem ille (quod attinet ad maria congelata) facile
concipitur esse motus aeris vehemenS, oceanum et
terram undiquaque radentis per circulos meridianos
iu polis oppositis concurrentes. Talis enim motus
aeris aquae particulas summas protrudens compin-
git, id est, totam facit duriorem: simulque unam-
quamque particulam a centro terrae magis removet
quam quanta est terrae semidiameter. Necesse
ergo est tali motu aeris particulas aquae summas
aliquantulum sustineri: unde tota aqua compacta
sive congelata redditur levior. Interea vero atomi
illae terreae motu suo circulari simplice compactas
aquae particulas omnes simul concutiunt, ita ut
nulla ejus pars moveri possit sine reliquis, id est,
aquam totam duram faciunt. Similiter in vase
accidit nive et sale circumdato, Nam liquescente
nive, qui in nive est aer, exienS, superficiem undi-
quaque radit vasis aquam continentiS, et eundem in
aqua producit effectum quem modo descripsimus iu
congelatione marium, nempe, leviorem aquam et
duriorem facit. Diaphaneitas autem (nam et hoc
notatu dignum est) aliquantulum minuitur, propter
aeris cum aqua summa mistionem. Diaphanum
enim omne per partium positionem turbatam
albescit.

B. Diaphanum autem a turbato situ partium cur
albescit? Scio quidem vitrum, in partes minutas
contritum, non amplius diaphanum esse, sed album ;
et ex aquae particulis conflictis factam spumam,
albam esse; et multa similia. Praeterea diaphana
omnia polita esse scic, et homogenea ; et proinde,
apta esse ad radios lucis ita reflectendos, ut lucidi
partes suo ordine quasi pingantur, faciantque to-
tius speciem distinctam3 sed ignoro causam.

