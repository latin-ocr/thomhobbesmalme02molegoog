CAP. 111.
s--f--ae

De vacuo.

322 PaonLaMATA Pan1cA.

Quid enim aut attrahere, aut impellere suctorem
potuit ad locum illum unde retractus erat, si cylin-
drus fuisset vacuus? Nam ut aeris pondus aliquod
id efficere potuerit, falsum esse satis supra demon-
stravi, ab eo quod aer in aere gravitate non potest.
Nosti etiam quod, cum e recipiente aerem omnem
(ut ille loquuntur) exugerint, possunt tamen trans
vitrum id quod intus fit videre, et sonum si quis
fiat inde audire. Id quod solum, etsi nullum aliud
argumentum esset (sunt autem multa), ad proban-
dum nullum esse in recipiente vacuum abunde
sufficit.

A. Ad illud autem, quod si vesica aliquatenus
inflata in recipiente includatur, paulo post per ex-
uctionem aeris inflatur vehementius et dirumpitur,
quid respondes?

A. Motus partium aeris undequaque concurren-
tium velocissimuS, et per concursum in spatiis bre-
vissimis numeroque infinitis gyrationes velocissimae
vesicam in locis innumerabilibus simul et vi magna
instar totidem terebrarum penetrat*, praesertim si
vesica antequam immittatur, quo magis resistat, ali-
quatenus inflata sit. Postquam autem aer penetrans
semel ingressus est, facile cogitare potes quo pacto
deinceps vesicam tendet et tandem rumpet. Verum
si antequam rumpatur, versa clavicula, aer externus
admittatur, videbis vesicam, propter vehementiam
motus temperatam, diminuta tensione rugosiorem.
Nam id quoque observatum est. J am si haec quam
dixi causa, minus tibi videatur verisimilis: vide an
tu, aut alius quicunque imaginari potest, quo pacto
vesica distendi et rumpi possit a viribus vacui, id
est, nihili.

ยน* Sic Edit. 1662 et 1668.

