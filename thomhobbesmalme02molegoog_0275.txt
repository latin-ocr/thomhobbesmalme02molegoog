nx NATURA AERIS. 263

plenum dicunt quod vacuum putant. Procedo jam
ad experimenta alia, et referam, primo, ea quae
igni accidunt incluso in recipiente. Candelam
ardentem immissam in recipienS, et in medio ejus
pendentem, postquam, clauso ejus orificio, coeptum
est suctorem reciprocare, intra spatium semi-minuti
horae vidimus extinctam.

A. Candelam ardentem demissam in fodinam,
unde effodiunt carbones terreoS, quanquam fodina
neque clausa erat neque obscura, sed ut in aquula
quae in fundo erat tamquam in speculo videretur
coelum, tamen sine ullius suctoris opera candelam,
inquam, antequam pervenit ad mediam altitudinem
fodinae, intra spatium semi-minuti horae vidi ex-
tinctam.

B. Carbones ligneos bene accensos demissos,
ut diximus, in recipienS, ab initio suctionis vidimus
statim languescere, et post spatium trium minuto-
rum non potuisse ignem amplius videri.

A. Carbones terreos bene accenSOS, demissoS,
ut modo dixi, in eandem fodinam, vidi primo lan-
guescere, deinde intra spatium trium vel quatuor
minutorum non potuisse ignem videri amplius;
attamen intra tantundem temporiS, e fodina ex-
tractos, rursus ignescere.

B. Contigit idem carbonibus quoque nostriS,
immisso aere. Mirum ni illam fodinam machina
nostra imitetur.

A. Procul dubio imitatur, nisi quod fodinae illae
non omni tempore experimentum exhibent. Utro-
bique enim extinctio ignis eandem habet causam.
Quod sic intelligeS. Aerem, quem vi qua suctor
in cylindro aeneo retractus* ingredi cogit inter

¹* Sic Edit. 1661 et'1668.

