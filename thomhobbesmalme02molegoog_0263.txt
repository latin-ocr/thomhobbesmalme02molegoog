on NATURA Anius. 251

culae, facile persuadeor. Sed quod in medio
aethere sursum, deorsum, quaquaversum motae,
nec semper alterae alteris innitenteS‚ gravitent, in-
conceptibile est. Ligna et corpora caetera aqua
leviora, ponderi tamen totius addunt aliquid, quia
utrumque corpus grave est. At in aetherea sub-
stantia, quae gravis non est, nisi dum subsidunt,
gravitare non possunt. Quomodo enim, dum non
subsidunt, si gravitas conatus sit deorsum, dicen-

tur gravitare‚ aut aerem comprimere quanquam
laneum?

B. Indigent haec meditatione majore, quam ut
subito assentiar. Verum pergamus ad experimenta
nostra, ut videamus an causae earum reddi possint
per suppositiones tuas? Et primo —

A. Primo, ipsas tibi suppositiones debeo pro-
ponere et, ut eas intelligas, explicare. Nosti a
Copernico introductam esse hypothesim hanc,
nempe terram motu annuo circumagi circa solem,
ita ut axis ejus semper sibi feratur parallelos. Quod
autem de axe dixit, verum quoque est de omni alia
linea recta in corpore telluris considerata.

B. Scio hoc, atque hypothesim illam pro vera
haberi hodie a doctis fere omnibus,

A. Motum hunc appellat Hobbius circularem
simplicem, quia omne punctum terrae‚ dum tota
facit suum circulum, describit (ut ab eo demonstra-
tum est libro nn CORPORE, cap. ii. art. l) suum
quoque circulum. Eodem capite, art. 10, ostendit
a motu circulari simplice motum generari etiam
circularem simplicem. Itaque cum ab iisdem
doctis causa motus annui putatur esse sol, talem
quoque motum ascribit soli. Et his quidem hypo-
thesibus non ad haec, sed ad alia phaenomena sal-

