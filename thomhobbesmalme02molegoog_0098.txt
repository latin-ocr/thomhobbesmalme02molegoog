86 EXAmNA‘l-io m· amanum-10

unrocus B. Quid ? Tune sphaeram, conum, et cylindrum

ss bene definiri existimas per motum semicirculi,
parallelogrammi, et trianguli super quiescentes
axes?

A. Quidni?

B. An stellarum fixarum vel cujuslibet planetae
sphaeram descriptam fuisse putas a conversione
semicirculi ? Similiter, axes horum corporum, qui
definiuntur ab Euclide per rectam lineam quies-
centem ; nonne axes sunt, etiamsinon quiescerent,
sed quocunque ferrentur corpora ipsa, quorum axes
sunt, ferrentur una?

A. Tu firmum hoc argumentum esse credis?

B. Ita. Et eodem usus est wallisius,

A. Professorne Savilianus reprehendere Eucli-
dem ausus est?

B. Non Euclidem reprehendit, sed Hobbium.

A. Etiam Euclidem, si modo eodem argumento
contra utrumque uti potuit.

B. Esto. Sed cum lineam definisset Hobbius
esse corporiS, cujus nulla consideratur quantitas,
moti via: quid opus est, inquit Wallisius, notione
motus, ut quid sit linea intelligatur? Annon
lineoe corpori quiescenti insunt, &c.? Pariter ego
dico tibi, quid opus est nominare motum, ut intel-
ligatur quid sit sphaera? Annon potest concipi
quiescens semicirculus in sphaera?

A. Si ille Hobbium, etiam tu Euclidem recte
reprehendisti. Sed errastis ambo, nescientes na-
turam definitioniS. Nonne sunt definitiones scien-
tiarum principia?

B. Sunt.

A. Et omnis scientia a cognitione causarum

derivanda ?

