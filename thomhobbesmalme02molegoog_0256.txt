244 nn NATURA Annis.

cognita. Ideoque vereor ne ex suppositis quibus-
dam aeris proprietatibus concludant spatium, quod
a suctore retracto relinquitur, esse vacuum ; et
ab eo rurSUS, quod spatium illud est vacuum, talem
probare velint esse naturam aeris qualem supposue-
rant: id est, ne demonstrent sine principio demon-
strationis,

B. Qualem autem aeris naturam imaginaris tu,
qua supposita, spatium illud repleri potest?

A. Egone? Suppono aerem fluidum, id est,
facile divisibilem in partes semper fluidas semper-
que aerem, eo modo quo omne quantum divisibile
estin semper quanta. Nec suppono tantum, sed
credo quoque, modo aerem intelligamus ab omni*
terrae aquaeque effluviis purum, qualis putatur esse
aether. Neque est qui hactenus ullam adduxit
rationem, quare ita esse non potest. Contra vero,
si pars aeriS, quanta est minima quam vidisti
unquam gutta aquae, fluida est, quomodo tibi pro-
baturus† est aliquid quod pars dimidia ejus partis,
vel, si viS, centies millies millesima, non sit ejusdem
naturae‚ nempe fluida et aer, aer inquam purus?

B. Sed plerique nostrum naturam fluidam a non
fluida distinguimus magnitudine partium ex quibus
corpus aliquod constat, et quasi compingitur.
Itaque non modo aerem, aquam, et liquorem
omnem, sed etiam cinerem et pulverem tanquam
fluida contemplamur. Et fluida ex non fluidis
composita esse posse non negamus, Nam divisi-
bilitatem illam infinitam non concoquimus.

A. Divisio quidem infinita concipi non potest,
divisibilitas autem facile. Eg0‚ contra, distinctio-

* Sic Edit. 1661 et 1688. † Sic Edit. 1668.

