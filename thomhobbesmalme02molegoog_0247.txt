VIRO CLARISSIMO ΕΤ AMICISSIMO

SAMUELI SORBERIO

THOMAS HOBBES

S. D.

 

INTER varia ludentis naturae spectacula, doctissime Sor-
beri, quae per sphaeram vitream concavam exhibuit
nuper vir genere et ingenio nobilis in Academia Lon-
dinensi, illa in primis cognitione tua digna sunt qaeu
pertinent ad naturam aeris ; adeoque ad artem tuam, in
qua excelliS, vitae humanae, quantum patitur natura,
conservandae. Sphaeram hanc una cum tota machina
et usu ejus in dialogo sequente, quantum sine pictura
potui, descripsi. Inter alia autem ejus miracula scitu
digna, commendo tibi hoc, caeteris omissiS‚ unum con-
siderandum: quod animal in eo inclusum, propter muta-
tionem quandam aeris in sphaera in qua includitur factam,
valde cito moriatur. Causam mortis plerique esse
dicunt, quod aer intra sphaeram‚ quo vivunt animalia
omnia quibus sunt pulmoneS, exuctus sit. Ego contra,
neque aerem exugi posse, neque inclusum animal, etsi
exuctus esset, tam cito moriturum esse existimo.
Actio quidem, quam mors illa sequitur, videri potest
vel suctio quaedam, et propterea exuctione conclusi
aeris interfici animal, respiratione sublata, vel etiam
compulsio aeris ab omni parte versus centrum sphaerae

