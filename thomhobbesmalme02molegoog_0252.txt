240 DE NATURA Annis.

iidem confitentur, et ad sententiam tuam de motu
per quem fit visio, accedere incipiunt. Nam in
Societate nostra pauci sunt qui aliter sentiunt.

A. Quaenam est illa Societas vestra?

B. Circiter quinquaginta viri philosophi, doc-
trina et ingenio maxime conspicui, constituerunt
inter se singulis septimanis convenire in Collegio
Greshamensi ad promovendam philosophiam natu-
ralem. Ubi quantum quisque ad eam rem habet
vel experientiae, vel artiS, vel instrumenti, tantum
contribuit. Quibus rebus et nova deteguntur phae·
nomena, et rerum naturalium causae facilius in-
veniuntur.

A. Cur viros dicis quinquaginta ? Nonne potest
quilibet alius adesse qui vult, convenientibus, puto,

in loco publico ; et super visis experimentis suam,
aeque ac illi, sententiam dicere?

B. Minime.

A. Quo jure prohibebunt? Anne Societas illa
constituta est diplomate publico?

B. Non arbitror. Sed locus ubi conveniunt non
est publicus.

A. Ergo si domino loci placuerit, ex quinqua·
ginta fient centumviri.

B. Fortasse, sed nobilissimi utilissimique insti·
tuti gloria certe et gratia debebitur his primis.

A. Ita certe, siquid invenerint quod sit generi
humano, vel patriae, sive ad defensionem sive ad
ornamentum insigniter utile ; alioqui contemnentur
et illi, et propter illos ipsa philosophia.

B. Sperandum certe est aliquid tale excogita-
turos esse hos, aut de scientia naturali ulterius des-
perandum. Caeterum conantium, quanquam frustra,
laudanda est voluntas

