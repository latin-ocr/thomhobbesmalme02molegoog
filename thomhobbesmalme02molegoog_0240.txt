DIALoons

V .
b-:d

228 nxAmNA'rlo ET nMnNnArlo

etiam soli, et planetis omnibuS, et singulis etiam
minimis eorum partibuS. Aliam ejusdem motus
proprietatem ostendit esse, quod heterogenea se-
gregans congregat homogenea. Atque ex his pro-
prietatibus causas reddit omnium fere phaenomenmn
naturalium satis probabiles, tantas ubique magni-
tudines et velocitates supponens, quantas effectuS‚
cujus causa quaeritur, postulat.

B. Nihil a physiciS, quorum principia, ut geo-
metrarum, proprio arbitrio certa statui non possunt,
amplius requirendum est, quam ut causae rerum
tales esse possint. Itaque physica illa Hobbii tam-
diu improbanda non est, quamdiu nemo eorundem
effectuum per alios motus causas reddiderit pro-
habilioreS.

A. Id quod nunquam, credo, fiet. Nam causa
naturalis omnis rei est motus aliquis, Ii autem,
qui philosophiae maxime nunc studentes naturam
motus minime contemplati sunt, in hanc unam rem
incumbunt, ut nova acquirant phaenomena; cum
phaenomena sola experiendO, causae ratiocinando a
motu cognoscendae sunt.

B. Qui corpora corporibus admovendo nova et
mirabilia ostendunt naturae opera, mirum in modum
incendunt animos hominum amore philosophiae, et
ad causas investigandas non parum instigant, eoque
nomine laude digni sunt.

A. Ita est; nam historiam naturalem, sine qua
scientia naturalis frustra quaeritur, locupletant.
Sed intueri et admirari naturae opera, ut puer pul-
chritudinem libri plus contemplatur quam literas,
non est hominis philosophi; id quod faciunt qui
videntes phaenomena, non considerant quo agente,
quo motu, et quo modo generari potuerunt. Nam

