10 EXAMINATIO ET EMENDATIO

numana dependit a prop. 16, lib. vi. Elementorum Euclidis,
s-ss-ae et a prop. 47, lib. i. ejusdem, aliisque notissimis
propositionibuS, quas oportet prius scire, quam
quis possit uti regula algebrae. Adeo, geometriae
algebra debetur, non illi geometria. Nam absque
hac, quaesitum, etsi in aequatione contineatur, sae-
pissime ignoratur. Imo vero ipsa Analytica per
potestate-³, sive cum symbolis sive absque symbolis
exerceatur, adeo est exigua pars analyticae univer-
saliS, ut nullus ejus neque in anguliS, neque in
circuliS, neque in solidis usus sit, sed solummodo
in parallelogrammis rectangulis et triangulis recti·
lineis, Etiam in his hoc tantum praestat, ut id,
quod in illarum quas modo dixi propositionum
verborum involucris continetur, eruere valeamus.
Analysis enim per potestate-5, non procedit ab
effectu ad causam, sed ab una proprietate ad aliam,
non, ut est natura causae, priorem, sed ab eadem
causa genitam. Analytica ergo haec res admodum
angusta est, quanquam ad trigonometriam in rectis
lineis exercendam non omnino inutilisz verum ob
magnam multitudinem symbolorum, quibus hodie
oneratur, una cum falsa opinione quod plus valeat
ipsa methodus quam revera valet, pro peste geo-
metriae habenda est. Inde enim est quod investi-
gatio causarum, a qua sola sperari potest scientia,
negligitur, nimirum, propter spem factam a parum
acute videntibus magistriS‚ posse per arithmeticam
speciosam nullum non problema solvi ; cum tamen
problemata, quae veteres solvere non potuerunt, ad
hunc usque diem maneant insoluta. Jam siquid
contra haec dicendum habeaS, audiamus.
B. Nihil contra dico. Etsi enim multi hac

methodo in problematis solidis usi sint, in eo tamen

