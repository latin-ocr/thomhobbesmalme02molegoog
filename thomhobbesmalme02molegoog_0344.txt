332 PRoBLnMA'rA Pursch.

ou». 1v. ille nunc a vi collisionis oritur. Nam scintillulamm

D„ ω, m illarum unaquaeque est frustulum exiguum ipsius

⁰²¹⁰00· lapidis, et vertiginem suam fomiti praeparato im-
primit. Atque hoc modo propagatur ignis quantum
volumus.

A. Quo pacto comburit omnia fere combusti-
bilia lux solariS‚ vel per refractionem in vitro con-
vex0, vel per reflectionem a vitro concavo?

B. Pressus a sole aer premit vitrum convexum
tali modo, ut actio continuetur per corpus vitri in
linea recta, non eadem quae a sole ad vitrum, sed
vergente aliquanto ad perpendiculum ; deinde con-
tinuata per oppositam ejusdem vitri superficiem in
aerem, divergit a perpendiculo. Unde fit ut tota
actio tandem in arctissimum spatium concludatur.
Itaque necesse est, ut si in illo spatio collocetur
materia combustibiliS‚ ea ab actione unita, id est,
a motu facto per convergentiam vehementissimo
comburatur.

Eadem ratio est combustionis per reflexionem.
Nam sic etiam actio tota in arctissimum spatium
redigetur. Sed de his rebus fusius et accuratius
tractatum est in libro quem inscripsi De Homine.

A. Cur non potest esse, ut sol sit corpus aliquod
tale quale nos vulgo nominamus ignem, et radii
ejus transire per vitri porOS, eo modo ut in puncto
vel fere puncto conjungantur?

B. Num dari vitrum potest quod sit totum pori?
Si tale vitrum dari non potest, tum effectus ille a
transitu radiorum solis per poros vitri produci non
potest. Vidisti accendi combustibilia per globum
solidum vitreum, quaecunque pars ejus soli obverte-
retur. Id quod fieri non potest, nisi vitrum totum
sit pori. Praeterea neque ego neque tu ignem

