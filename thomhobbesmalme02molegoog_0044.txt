32 ExAmNAno ET EMENDA'rlo

maenus quod subjecta habeant et principia et qffectiones
*ζ’-ψ de subjecto demonstratas. Assumpti partem unam,

nempe quod habeant principia, sic probat; punc-
tum quidem magnitudini& unitas autem numeri
principium vulgo perhibetur. Censen' tu geome-
tram esse, qui quod probare debuit, ab authoritate
probat vulgi Ρ

B. Peccatum fateor est, nec parvum.

A. Demus autem ei satis hoc demonstratum esse.
An geometram esse diceS, qui, eum geometriam et
arithmeticam principia habere ostendere deberet,
ex eo probat quod punctum est principium magni-
tudiniS‚ et unitas numeri? Intelligisne quomodo
punctum principium esse potest geometriae?

B. Nullo modo.

A. Aut unitas arithmeticae?

B. Tantundem.

A. Aut eandem rem esse magnitudinem et geo-
metriam ἓ Aut numerum et arithmeticam ἓ

Β. AEque.

A. Aut puncti definitionem et punctum ipsum
esse idem?

B. Quid tu haec tam absurda a me quaeris?

· A. Quid? nisi ut mihi dicas sicubi argumenti
hujus vim latere sentias,

B. Dicam quod sentio; nempe fraudi illi fuisse,
quod cum vox punctum principium sit libri Ele-
mentorum Geometriae Euclidis, habuit ipsum pro
principio geometriae, pariterque, quia vox unitas
prima est in libris ejusdem arithmeticiS, putavit
unitatem principium esse scientiae arithmeticae.
Miror sane hominem Peripateticum adeo oblitum
fuisse Aristotelis sui, ut non meminerit principia
alia esse, ut nos loquimur, essendi, alia cognoscendi.

