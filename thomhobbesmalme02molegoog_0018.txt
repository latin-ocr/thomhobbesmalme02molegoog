6 ExAMmA'mo ΕΤ ΕΜΕΝΒΑΤῙΟ

mancus A. Cur ergo in his magis quam in illis desideras
. ¹· principia? An si assumerentur in physicis, ethiciS‚
et politicis postulata petitionesque‚ sicut in Euclidis
Elementis Geometriae, eone firmiores fore demon-
strationes esse judicas? Si ita judicaS, toto coelo
erras. Sunt enim eo infirmiores. Quicquid enim
assumitur precario, naturam tollit demonstrationis·

B. intelligo jam quid dicendum erat Wallisi0, si
sententiam suam ἀκριβῶς voluisset explicare ; nempe,
scientiam unam altera neque veriorem, neque evi·
dentiorem esse, sed doctores alium alio peritiorem
esse, id est, veritatem magis intelligere, melius de-
monstrare, a tricis verborum melius cavere, etin
illas si forte incidat, facilius se inde extricare posse.

A. Vix item maturo magis judicio quispiam est,

quam qui rebus hisce exercitati, vel sophismatum
fallacias felicius deteget, vel syllogismorum vires
justamque sequelam assequetur.—Hoc quidem de
exercitatis in rebus ipsis, verum ; sed de exercitatis
in libris, falsum.

B. Exemplo esse potest ipse Wallisius. Atque
haec sufficiat notasse in oratione inaugurali, nisi
quod praeterire non possum verba illius haec—Quod
ego interim non pro, forma tantum opta—Nam pro

forma vox est scholastica, non Latina. Reliqua

quae summisse legi, vulgaria, vilia esse facile cum
legebas ipse animadvertisti. Transeamus jam ad
Epistolam Dedicatoriam.

A. Cum quoe in publicum prodeant, pro more
scilicet, eoque satis inveterato, nonnullis inscripta
soleant prodire.—Non intelligo haec. An ille ipse,
quoties in publicum prodit, inscriptus (ἐπέγμενος)
prodit Ρ

B. Ad vocem illam relativum quoe, subaudien-
dum est pro antecedente, non omnia, sed scripta.

