DE NATURA Anms. 285

potest vis illa qua incussus erat; atque etiam a
tanta compressione aliquem gradum consistentiae
fieri, quamquam consistentia aquae minorem. Quod
si esset in iisdem particulis aeris omnibuS, praeter
motum illum quo altera alteram premit, motus ille
circularis simplex, isque satis vehemens: impossi-
bile fere esset unam earum a suo circello dimoveri,
quin reliquis particulis resistentibuS, totus simul
moveretur, id est, totum durum esset. Durum
enim est totum illud, cujus nulla cedit pars nisi
cedente toto. Vides ergo posse fieri duritiem in
fluidissimo aere per motum hunc circularem sim-
plicem particularum, quibus duo motus contrarii
ante dederant vertiginem. Vidisti quoque gradum
duritiei dari aliquem posse a sola compressione:
id quod confirmatur etiam in generatione carnis
intra musculos humani corporis. Nam carnis, quae
in musculis continetur, materia illuc advecta est
vel per arteriaS, vel per nervos Non per arteriaS,
in quibus nihil fertur praeter sanguinem: caro
autem non ex sanguine constat, qui salva carne
elui potest. Quare materia carnis defertur ad
musculos per nervos Materia autem quae in nervis
continetur tenuissimus spiritus est: qui cum in
musculis fit care, constat ex innumeris filiculis
adeo minutis et fissilibuS‚ ut visum tandem fugiant.
Unde autem fieri hoc potest, nisi quod spiritus e
cerebro, nervorum meatus longos arctissimosque
transienS, per compressionem inspissetur? Atque
talis quidem esse potest causa efficiens duri primi.
Duri autem secundi, id est, duri a cohaesione du-
rorum primorum, causa potest esse motus ille idem
circularis simplex conjunctus cum contactu eorun-
dem superficiali, vel etiam intricatione. At si

