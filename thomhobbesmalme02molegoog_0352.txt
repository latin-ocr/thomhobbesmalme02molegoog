cAP. V.

Do duro
et molli.

340 PROBLEMATA ansch.

quores et succi diversi qni indurari possunt. Causa
autem quae ex non duris dura efficit universaliS,
alia puto esse non potest praeter motum aliquem,
non totiuS, sed partium minimarum, et illum ipsum
quem dixi. Quod si quis motum alium (nihil enim
mutatur nisi per motum) ad hunc effectum produ-
cendum excogitaverit aptiorem, et monstraverit:
ad illius sententiam libens accedam.

A. Scimus aquam indurescere etiam oceani, in
partibus non nimium remotis a mundi poliS. Unde
sit ἒ

Β. Nosti solem versari semper intra tropicoS,
aeremque a se semper (ut supposuimus) a se reji-
cere, atque etiam idem facere terram. Itaque fieri
non potest quin ab utroque magnus nascatur aeris
motus versus utrumque polum, superficiem terrae
et maris semper radens. Ab hac rasione necesse
est ut partes illae terrae et ,aquae circellos suos quos
faciunt contrahant, id quod est durescere: et primo
quidem in superficie cuticulam induere, quae est
glacies prima: postea vero, eodem motu perseve-
rante, cuticulam aliam aliamque, cooperante etiam
glacie prima: donec tandem evadat glacies cras·
sissima. ,

Α. Si ita est, non opus est ut interrogem, quo
pacto fiat ut aquae urceus a nive sali mixta, etiam
aestate, non procul ab igne congeletur. Sale enim
et nive circundato urceo, e liquescentibus illis aer
sive ventus exprimitur, qui radens undequaque
urcei superficiem extimam, motum partium ejus in
spatia arctiora redigit: et sic actione ad interna
propagata, aqua tandem quae intus est indurescit.
Sed unde contingit ut aqua in puteo profundo raro

. congeletur?

