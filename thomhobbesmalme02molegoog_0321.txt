PRoBLnMATA PEYSICA. 309

propter diem, deinde motum in ecliptica propter

CAP. 1.
s-—q-——ae

annum, ut dandus sit illi etiam novus hic motus D„ gravium,

neque rectuS, neque proprie loquendo circularis ἓ

Β. Non hoc videri tibi novum debet, qui scis
quod corpus omne tot motus simul habet, quot
sunt extra ipsum corpora agentia: veruntamen,
in unum motum compositos. Nam etsi multarum
partium corporis unius multi sint motuS, totius
tamen unus est motus, Nonne qui navigat, movetur
simul cum nave: et interea, quaquaversum super
tabulata ambulat, manibus varie jactatiS, sanguine
per venaS, spiritibus per nervos discurrentibuS‚
pulmonibus dum spirat, lingua et labris dum
loquitur, inquietis ἓ Multiplex ergo telluris motus
res tibi nova esse non potest. Quod autem attinet
ad ipsum hunc motum quem cum motu pelvis vel
cribri comparo, quamquam familiaritate despica-
bilis sit, non tamen ob eam rem negandum est
quin tali motu natura uti possit. Illi vero qui
suppositionem hanc aspernantur: cum ascensus et
descensus sint motuS‚ et nihil possit initium motus
cujuscunque dare sibi ipsi, et per consequens causa
gravitatis sit necessario motus aliquis: illi, inquam,
motum alium assignare debent, et causam descen-
sionis gravium inde demonstrare. Id quod nemo
hactenus fecit. Caeterum, cum multa alia phaeno-
mena praeter gravitatem per hunc motum explica-
verim, humilitatem exempli, credo, non contemnes.
Siquidem autem vera gravitatis causa fortuito tibi
ostenderetur, non dubito quin non minus videretur
tibi phantastica ea quam hic assignavi.

A. Sed ad quas coeli partes spectare supponis
motus istius tui polos ?

B. Suppono eos eosdem esse cum polis eclipticae.

