GEOMETRARUM. 399

directum jacentium, alterius ad alteram inclinatio. cu. vm.
Ideam sive imaginem anguli, de quo tam multa di· m
cuntur a geometris, impressam animo pauci habent.
Quicquid maxima ex parte in superficie late patens,
desinit in angustum, dicitur vulgo angulus, Talem
ideam anguli, etiam Euclides a conspectis duabus
lineis concurrentibus conceptam videtur voluisse
hoc loco verbis declarare ε neque, ut videtur, om-
nino cogitaverat aut audiverat quicquam de angulo
contactus. Quanquam enim (Elem. iii. prop. 16)
conatur demonstrare angulum factum a tangente
et circumferentia circuli minorem esse omni angulo
acuto, nusquam tamen nominat angulum contactuS,
neque de illo sub alio quovis nomine quicquam
dicit. Itaque non videtur voluisse comprehendere
hac definitione angulum planum ullum, qui non
fuerit ejusdem generis cum angulo rectilineo: quod
etiam ex eo colligi potest, quod ad anguli definitio-
nem necessariam putaverit esse conditionem, ne
lineoe quae angulum efficiunt jaceant in directum.
Verum quid voluisse videtur EuclideS, conjicere
frustra erit: ipsam definitionem verbatim conside-
remus.

Quod ut melius faciamuS, cum sit res satis magni
mathematicis momenti, quaeque magnas inter Cla-
vium et Pelletarium contentiones excitavit, rem
totam descripta figura ponamus ante oculos.

Sit recta AB divisa bifariam in C, et radiis AC,
BC describantur duo circuli FI, GH: secetque
recta ΕΙ) rectam AB ad angulos rectos in O.

Videamus primo, quaenam sint duae lineae quae
angulum constituunt, et quae duae angulum non
constituunt. Rectae DC, ΟΕ absque dubio consti-

tuunt compositae unam rectam DE. Sed an item

