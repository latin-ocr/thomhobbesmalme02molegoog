170 ΕΧΑΜῙΝΑΤῙΟ ΕΤ ΕΜΕΝΒΑΤῙΟ

unrocus surae applicari possunt una ad alteram, ita ut con-

V

„nge gruant. Itaque cum linea lineae applicari possit,

et superficies superficiei, et solidum solido applicari
concipi potest, erunt quantitates eorum homogeneae.
Item quia quantitas temporis per lineam mensurari
potest, et linea lineae applicari potest, erit quan-
titas temporis quantitati lineae homogenea.

B. An tempus et linea congruere inter se pos-
sunt?

A. Non. Nec id dixi ; sed mensuram lineae, et
mensuram temporiS‚ quae ambae sunt lineae, con-
gruere posse. Etiam motus et ponderis quanti-
tates ad lineas reduci possunt, et proinde eorum
quantitates homogeneae sunt.

B. Quid ergo homogeneum non est? Nam
solidum et linea ad numeros reduci possunt; est
autem numerus numero homogeneuS.

A. Numerus numero, si quae numerantur sunt
homogenea‚ homogeneus est ς alioqui heterogeneus,
ut duae lineae et duae superficies. Nisi. enim nu-
meri ex unis homogeneis constent, ipsi homogenei
non sunt. Numerus enim omnium rerum est com-
munis3 et lineae sunt numerus linearum, quadrata
numerus quadratorum, fractio numerus partium.
Praeterea, angulus rectilineus cum angulo rectilineo
congruere potest, cum possint per arcum circuli
ambo mensurari; arcus autem cum arcu ejusdem
circuli congruere potest. Anguli autem contactus
mensura cum anguli rectilinei mensura congruere
non potest, quia angulus rectilineus non mensura-
tur per lineam nisi circularem, et quidem quatenus
circularem: mensura autem anguli contactus est
linea recta quatenus recta.

B. Quomodo id fieri potest ²

