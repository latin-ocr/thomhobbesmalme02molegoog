230 EXAMINATIO ΕΤ EMENDATIO

nameus causa non facillime sic expediatur, et eodem modo

W· quo pharmacopolae temperant sua pharmaca ad

praescriptum medicorum. Recipe: corporis puri,

ad libitum; gravitatis, gradus octo; quantitatiS,

paululum; coloris flavi, quantum sufficit. Misce.

Fiat aurum. Lepidam narras philosophandi me-
thodum.

A. Et eam quidem philosophiae reformatae. Vide

jam antiquiorem. Quaeritur quaenam sit causa,

quod magnes ferrum ad se trahit. Respondetur‚
per συμπαθείαν· Quaeritur rursuS, quid est συμπαθεια.

Respondetur‚ occulta qualitas. Quaeritur etiam,
quid est occulta qualitas. Respondetur‚ quam
nescimus. Nonne ad primam interrogationem
melius responsum esset, nescio?

B. Minime sane. Sic enim visi fuissent, cum
jactura aliqua authoritatis suae, nihilo plus sapere
quam vulgus hominum.

A. Ita est. Respexerunt ergo ad utile, deserta
honestate.

B. In politica autem, quis unquam ante illum
tantum summis imperantibus juris attribuit, ut
quicquid illi jusserint, eo ipso quod jusserint, sine
injuria esset ?

A. Imo vero, quae civitas unquam extitit, ubi
summo imperanti minus juris concessum est? Civi-
tatis Romanae imperium summum quis jure habuit?

B. Ipsa quidem civitas semper. Civitatis autem
munus exequebatur modo unuS, modo alius; et
post Tarquinium, ante Caesarem, Senatus Populus-
que Romanus,

A. Legistin' unquam, quod Romae pro injuria
habitum sit, quod de cive Romano constituisset
Senatus Populusque Romanus?

