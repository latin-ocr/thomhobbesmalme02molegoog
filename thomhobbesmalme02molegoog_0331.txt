PRoBLEMA‘rA Pnrsch. 319

plenitudine supposita, quomodo demonstrabis pos-
sibile omnino esse ut divellantur?

B. Cogita primo corpus aliquod ductile, nec
nimis durum, ut ceram, in duas partes distrahi:
quae tamen partes non minus exacte in communi
plano se mutuo tangunt quam laevissima marmora.
J am quo pacto distrahatur cera, consideremus.
Nonne perpetuo attenuatur, donec in filum evadat
tenuissimum, et omni dato crasso tenuius: et sic
tandem divellitur? Eodem modo etiam durissima
columna in duas partes distrahetur, si vim tantam
adhibeas quanta sufficit ad resistentiam duritiei
superandam. Sicut enim in cera partes primo
extimae distrahuntur, in quarum locum succedit
aer: ita etiam in corpore quantumlibet duro aer
locum subit partium extimarum, quae primae vul-
sionis viribus dirumpuntur. Vis autem quae superat
resistentiam partium extimarum duri, facile supe-
rabit resistentiam reliquarum. Nam resistentia
prima est a toto duro, reliquarum vero semper a
residuo.

A. Ita quidem videtur consideranti quam cor-
pora quaedam, praesertim vero durissima, fragilia
sint. Caeterum de duritie interrogabo te alio tem-
pore. Ad vacuum nunc revertor. Quas causaS,
sine suppositione vacui, redditurus es illorum effec-
tuum qui ostenduntur per machinam illam quae est
in Collegio Greshamensi P

B. Machina illa eosdem effectus producit, quos
produceret in loco non magno magnus inclusus
ventus.

A. Quomodo ingreditur istuc ventus? Machi-
nam nosti cylindrum esse cavum, aeneum ε in quem
protruditur cylindrus alius solidus lignem, corio

CAP. 111.
κ--Ὓ-κ

De vacuo.

