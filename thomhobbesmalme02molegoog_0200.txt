188 ΕΧΑΜῙΝΑΤΙΟ Εἰ· ΕΜΕΝΒΑΤΙΟ

nameus Α. Extantne geometrarum literae, quibus ge-

v. ometria haec Wallisii comprobatur?

B. Extant quidem, editae ab Wallisio; altera
Hugenii, altera nescio cujus, sed dicunt aliqui esse
Schootenii, vix Latina. Praeterea Robervallus‚ pro-
fessor Parisiis celeberrimuS, idemque alias in de-
monstrationibus propriis satis cautuS, chartulae
cujusdam manuscriptae exemplaria aliquot in An-
gliam transmisit, in qua doctrinam de comparatione
parabolarum et conoideum ex illis factarum ad
parallelogramma et cylindros circumscriptos, in
hoc tractatu De Arithmetica I rgfinitorum expositam,
negat ab Wallisio prime, sed a se inventam esse
asserit. Quod non fecisset nisi doctrinam ipsam

veram esse censuisset.

A. Mirandum non est si illi, qui maximam ope-
ram in eo posuerunt ut rationem arcus ad radium
ad numeros reducerent, methodum hanc symboli-
cam incaute amplexi sint. Sed ut RobervalluS, qui
geometrarum primus esse vult et fere est, paralo-
gismos tam crassos videre non potuerit, profecto
mirandum est.

B. Habet hoc peculiare Robervallus: cum egre-
gium quis a se inventum theorema in publicum
emiserit, ut statim distributis chartulis dicat idem
a se inventum esse priuS. Itaque theorema de
solido hyperbolico, inventum a Toricellio, postquam
esset editum ad se rapuit; et nuuc methodum de
comparatione paraboloideum, editam a Wallisio et
solo Wallisio dignam, suam haberi incautus petit.
Idem Hobbium, qui aequalitatem inter spiralem et
parabolicam primus vidit, quia ipse eandem prius
demonstraverat appellat plagiarium.

