cAP. 1.

De gravitate.

312 PROBLEMATA Panch.

opus sit capiat aeris. In causa autem est, qnod
tantum illi inest aeriS, ut totum simul vas et aer
facilius a terra rejici possit, quam moles aquae am-
bobus aequalis.

A. Unde fit ut piscis: maxime vero qui valde
latus tenuisque sit, ut passer et rhombus: in fundo
maris tanto aquae pondere incumbentis oppressnS,
non pereat?

B. Quia gravia omnia tendunt ad globi terres-
tris centrum. Nam a descensu partium gravis
fluidi eodem tempore omnium versus unum punc-
tum, necessario oritur ubique concameratio talis ut
pars superior inferiorem premere non possit.

A. Concameratio similis cur non in aere quoque
est Ρ

B. Est.

A. Quomodo ergo (id quod a philosophis qui-
busdam e Societate Greshamensi scribitur) aer
inferior a superiore gravitante comprimitur, unde
oriri scribit aeris quandam vim elasticam? An aer
prope terram, impurus per commistae illi particulaS‚
dicetur gravitate?

B. Quid si aquae oceani permisti essent pulvis-
culi terrae: an ideo pisces in ea aqua opprime-
rentur ἒ

A. Minime quidem, dum pulvis ille, etsi plum-
beus, ab aqua sustentatus fluitat.

B. Sed fluitant quae sunt in aere sive atmos-
phaera atomi terrae. Itaque qui sic scripserunt,
non satis rei naturam contemplati sunt.

A. Tua haec, sive vera sive falsa, specimen veri
certe habent. Et quoniam nemo causam gravitatis
ullam hactenus assignavit praeter ipsam gravitatem,
tuis in praesentia acquiescam.

 

 

