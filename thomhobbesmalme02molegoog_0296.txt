284 nn NATURA Anms.

B. Corpuscula dura prima, fuerunt fortasse sic
creata: atque alia quidem mnjora, alia minora, ab
initio.

A. Esto. Nam prima ad primam causam recte
referuntur. Sed si dura ex primis duris fieri di-
cant, quare non et fluida fieri putant ex primis 4
fluidis Ρ An creari fluida maxima potuere, ut aether,
minima non potuere? Qui corpusculum durum
ant fluidum primus fecit, potuit, si libuisset, illud
fecisse tum majuS, tum minus quocunque corpore
dato. Quod si fluidum fiat ex non fluidis, ut vos
dicitis, et durum ex duris tantum ε nonne sequitur
ex fluidis primis, neque fluidum fieri, neque durum?
. B. Ita videtur. Quaenam ergo duri et fluidi
sunt principia Ρ

A. Quid aliud nisi, fluidi quidem, quies: duri
autem, motus quidam ad illum effectum produ-
cendum idoneus? Per quietem intelligo duarum
partium inter se quietem, cum se mutuo tangunt
quidem, sed non premunt. Nam et fluida moveri
tota possunt, retenta fluiditate3 et dura quiescere,
ut tamen partes eorum moveantur.

, Β. Quo motu et quomodo?

A. Exempli causa, aer qui revulso suctore ma-
chinae vestrae impellitur in cylindrum aeneum, totus
quidem non movetur, sed in eodem manet loco:
verum particulae ejus omnes», ut magno motu in-
gressae sunt, sic etiam magno motu intus cientur,
unaquaeque contra aliam per latus cylindri oppo-
situm ingressam. Et proinde motus illarum in
brevissimis spatiis sunt velocissimi, et propter mu-
tuam oppositionem circulares. Atque hinc mani-
festum est vehementem esse in aere ita moto et
clauso compressionem, quantam scilicet efficere

