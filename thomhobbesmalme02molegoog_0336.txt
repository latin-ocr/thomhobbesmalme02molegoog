CAP. 111.

324 PROBLRMATA Panch.

B. De rebus transmundanis nihil scio.

A. Quid de experimento censes Torricelliano,
probante vacuum per argentum vivum, hoc modo?
Est, in figura, A pelvis sive aliud vaS, et in eo ar-
gentum vivum usque ad Β. Est autem CD tubus
vitreus concam, repletus quoqne argento vivo.
Hunc tubum si digito obturaveris, erexerisque in
vase A, manumque abstuleriS‚ descendet argentum
vivum a C: verum non effundetur totum in pelvem,
sed sistetur in distantia quadam, puta in D. Nonne
ergo necessarium est, ut pars tubi inter C et D sit
vacua? Non enim, pute, negabis quin superficies
tubi concava, et argenti vivi convexa, se mutuo
exquisitissime contingant.

B. Ego neque nego contactum, neque vim con-
sequentiae intelligo. Si quis in argentum, vivum
quod in vase est vesicam immerserit inflatam, nonne
illa, amota manu, emerget?

A. Ita certe, etsi esset vesica ferrea, vel ex ma-
teria quacumque praeter aurum.

B. Vides igitur ab aere penetrari posse argentum
vivum.

A. Etiam z et quidem illa ipsa vi, quam a pon-
dere accipit argenti vivi.

B. Simul atque argentum vivum descenderit ad
D, altius erit in vase A quam ante ε nimirum, plus
argenti vivi erit in vase quam erat ante descensum,
tanto quantum capit pars tubi C D ε tanto quoque
minus erit aeris extra tubum, quam ante erat. Ille
autem aer qui ab argento vivo loco suo extrusus
est, (supposita universi plenitudine), quo abire
potest, nisi ad eum locum qui in tubo inter C et D
a descensu argenti vivi relinquebatur? Sed qua,
inquies, via in illum locum successurus est? Qua,

