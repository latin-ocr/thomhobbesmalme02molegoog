162 ΕΧΑΜΙΝΑΤῙΟ Εἰ· nMnNnA'rlo

numana pedita erant, transilui; et tractatus de Arithmetica
V· Infinitorum, cum capita prima et reliquorum
omnium fundamenta falsa esse invenissem, caetera
legi quidem, sed examinare nolui. Capite primo
de Angulo contactus, occasio declaratur contro-
versiae de natura ejus inter Clavium et Peletarium‚
nempe propositio decima sexta Elementi tertii
Euclidis, una cum demonstratione ejusdem. Pro-
positio quidem Graece et Latine, (Graece in eorum
forte gratiam qui Latine nesciunt), demonstratio
Latine tantum repetitur. In secundo, controver-
siam illam ostendit diremptam ab Euclide non
esse. Nec mirum; Euclides enim de futura super
verbis ejus tanto post tempore inter Peletarium et
Clavium controversia ne somniavit quidem. Capite
tertio, controversiam intimiuS, (ut ille parum Latine
loquitur), aggreditur: anguli plani definitionem
afferens hanc; angulus, inquit, planus est mutua
κλίσις, seu inclinantia, duarum linearum in plano

sese tangentium et non in directum positarum.

B. Definitio quidem Euclidis est. Sed anguli
plani natura ubi explicatur?

A. In ipsa definitione.

B. At ’ non agnosco; nam repugnat iis quae
idem scripsit Euclides (Def. 5, Elem. xi). Ibi
enim definit rectoe lineoe ad planum inclinationem,
item plani ad planum inclinationem, esee angulum
acutum. Cum ergo omnis inclinatio ad planum
sit inclinatio ad lineam in plano, erit, per hanc
definitionem, omnis angulus a‘cutuS.

A. Sed non videtur vox inclinatio eodem sensu
accipienda esse hic, atque in Elemento undecimo.
Scias ergo nonnullos esse qui, etsi a positis prin-
cipiis nunquam non recte ratiocinentur, ipsa tamen

