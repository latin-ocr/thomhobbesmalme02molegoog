396 nn munemne m· RArlocmArloNss

ou. xv. Quarum definitionum quaenam sit caeteris prae-
neum m ferenda, ex duabus rebus judicandum est, idea et
usu. Ex idea, an vera sit ε ex usu, an principium
demonstrandi idoneum sit. Idea, juxta quam de-
finita est a Platone linea recta, imago erat projectae
ab ea umbrae ε quam quidem projici vidit per rec-
tam. Itaque quid sit recta satis conceperat : sed
definitio illa plane sterilis est, nec ullius usus ad
demonstrandum utrum linea de qua quaeritur recta
sit necne, neque ad demonstrandum rationem rectae
ad curvam. Procli, Archimedis, et Campani defi-
nitiones verbis quidem differunt, idem autem sig-
nificant, nempe, rectam esse quae inter eosdem
terminos est brevissima: quae orta est ab idea visa-
rum plurium linearum conterminarum, quarum
unica visa est recta et brevissima. Atque hac de-
finitione utitur Archimedes, Quis enim, qui con-
ceperit in spbaera plures circulos meridianos et
axem unicum, non judicabit axem tum rectam esse
lineam, tum brevissimam aliarum omnium quae
transeunt a polo ad polum? Idea unde nata vide-
tur esse definitio ultima, erat quod videret exten-
sionem nihil aliud esse praeter diductionem extre-
morum punctorum: contraque, incurvationem nihil
aliud esse quam adductionem terminorem eorun-
dem. Quod rectam definiunt, vestigium puncti
moti, nec vacillantis, a nulla idea ortum est, nec
oriri potuit: quia vacillare nihil dici potest, nisi
respective ad vestigium lineae jam ante ductae.
Neque videtur magis vacillare punctum, dum de-
scribit circumferentiam circuli‚ quam dum describit
lineam rectam.
At definitio Euclidis omnino est insignificans.

