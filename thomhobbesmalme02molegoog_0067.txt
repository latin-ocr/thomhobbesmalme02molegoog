MATHEMATIGAE nomunNAE. 55

A. Idem cense0. Transeamus ergo ad Caput immons
septimum. ᾗ ¹¹· ‚
Β. Imo vero ad decimum ι nihil enim continent
septimum, octavum et nonum, praeter numerorum
variam scriptionem, nimirum in Cap. vii„ modum
scribendi numeros per literas alphabeti communem
Graecis et Hebraeis3 in octavo item, modum scri-
bendi per literas alphabeti communem Graecis et
Latinis ; in nono de cyphris maxima ex parte satis
cognitiS‚ eaetera partim frivola, partim aliena. Sed
a voce cyphra, ortum habuisse docet voces cy-
phrandi et decyphrandi, pro scriptura occulta et
ejusdem explicatione—Qua scribendi ratione tem-
pore belli civilis cum omnes fere uterentur, non
pauca hujusmodi scripta in itinere suo (nota quod
in Anglia itinera faciunt epistolae) intercepta, ipsi
(ut ait) explicanda tradebantur. Et quidem eoram
nonnulla tam insuperabili difficultate involuta vide-
bantur, at fere cle illorum explicatione despera-
verit, nec nisi post diuturnam inquisitionem incre-
dibili labore superaverit. Quorum non pauca
specimina in publica Bibliotheca Bodleyana Ox-
oniae conservanda tradidit.

A. Ad scientiarum Wallissianarum cumulum
una defuit gloria, bene deciphrandi: merito ergo
peritiam istam suam ignorari noluit; praesertim
cum ThuanuS, vitam scribens Francisci Vietae geo·
metrae et algebristae, ante Wallisium, maximi, in-
genium ejus ab eadem facultate laudavisset. Nam
eyphrae symbola sunt, et earum cognitio est pars
symbolicae. Itaque aequum erat, ut ab ea arte ipse,
ut cui deerat laudator similis Thuan0, laudaret sese.

B. Incipit hinc jam opus arithmeticum. Sed
antequam ad examinationem ejus veniamuS‚ non
abs re fore arbitror si geometriae et arithmeticae

